---
title: Domande frequenti su Windows 11
ms.author: pebaum
author: pebaum
manager: scotv
ms.audience: Admin
ms.topic: article
ms.service: o365-administration
ROBOTS: NOINDEX, NOFOLLOW
localization_priority: Priority
ms.collection: Adm_O365
ms.custom:
- "12068"
- "9007192"
ms.openlocfilehash: 5f75c9442fbf5fa59c0eb94ae8ecd28bd7772e92
ms.sourcegitcommit: 93292c46464ac94971d11adfb808d066ab8bc406
ms.translationtype: HT
ms.contentlocale: it-IT
ms.lasthandoff: 06/24/2021
ms.locfileid: "53118169"
---
# <a name="windows-11-frequently-asked-questions-faq"></a>Domande frequenti su Windows 11

**Qual è la differenza tra Windows 10 e Windows 11?**

Windows 11 offre tutta la potenza e la sicurezza di Windows 10 con un aspetto riprogettato e rinnovato. Include anche nuovi strumenti, suoni e app. Abbiamo considerato ogni dettaglio per offrirti un’esperienza tutta nuova sul PC.

**Quando potrò acquistare un PC con Windows 11 preinstallato?**

I PC con Windows 11 preinstallato saranno disponibili più avanti nel corso del 2021.


**Quanto costa un PC con Windows 11?**

Dipende. Windows 11 sarà disponibile su numerosi dispositivi, offerti da produttori diversi a prezzi diversi.


**Dove posso acquistare un PC con Windows 11?**

I PC con Windows 11 preinstallato saranno disponibili presso un'ampia varietà di rivenditori più avanti nel 2021. Presto saranno forniti dettagli.


**I miei accessori funzioneranno con Windows 11?**

Se i tuoi accessori hanno funzionato con Windows 10 e soddisfano i requisiti di Windows 11, dovrebbero funzionare anche con Windows 11. Per averne la certezza, rivolgiti ai produttori dei tuoi accessori.


**Voglio acquistare un PC ora, potrò installare Windows 11 in un secondo momento?**

La maggior parte dei PC Windows 10 attualmente in commercio potrà essere aggiornata a Windows 11. Per poter passare a Windows 11, il PC deve soddisfare le[ specifiche hardware minime e per alcune funzionalità è necessario hardware specifico](https://www.microsoft.com/windows/windows-11-specifications). Il piano di implementazione dell'aggiornamento è ancora in fase di definizione, ma l'inizio è previsto nel corso del 2021 e continuerà nel 2022. Il calendario specifico varierà in base al dispositivo.


**Come posso sapere se un nuovo PC Windows 10 soddisfa i requisiti minimi?**

Esistono vari modi per scoprirlo. Se stai cercando un nuovo PC, controlla se nella scheda del prodotto è presente l'indicazione "Aggiornamento gratuito a Windows 11". Puoi anche chiedere conferma al personale del punto vendita.


**Quando potrò eseguire l'aggiornamento a Windows 11 nel mio dispositivo Windows 10?**

Se il PC Windows 10 esistente esegue la versione più recente di Windows 10 e soddisfa le [specifiche hardware minime](https://www.microsoft.com/windows/windows-11-specifications), è possibile eseguire l'aggiornamento a Windows 11. Il piano di implementazione dell'aggiornamento è ancora in fase di definizione, ma per la maggior parte dei dispositivi già in uso oggi dovrebbe essere pronto all'inizio del 2022. Non tutti i PC Windows 10 idonei per l'aggiornamento a Windows 11 vedranno l'invito a eseguire l'aggiornamento contemporaneamente. Per verificare se il PC è idoneo per l'aggiornamento, [scarica ed esegui l'app Controllo integrità PC](https://aka.ms/GetPCHealthCheckApp). Una volta iniziata l'implementazione dell'aggiornamento, potrai verificare se è disponibile per il tuo dispositivo in **Impostazioni** > **Windows Update**.


**Quali sono i requisiti hardware minimi per Windows 11?**

Per i requisiti hardware minimi, vedi [Scopri le specifiche, le funzionalità e i requisiti dei computer per Windows 11](https://www.microsoft.com/windows/windows-11-specifications).


**Come posso sapere se il mio attuale PC Windows 10 soddisfa i requisiti hardware per Windows 11?**

Per verificare se il PC corrente soddisfa i requisiti minimi, [scarica ed esegui l'app Controllo integrità PC](https://aka.ms/GetPCHealthCheckApp).


**Cosa succede se il PC non soddisfa le specifiche hardware minime? Posso continuare a usare Windows 10?**

Sì. Windows 10 continua a essere un'ottima versione di Windows. Ci siamo impegnati a supportare Windows 10 fino al 14 ottobre 2025.


**Come faccio a sapere quando sarà disponibile l'aggiornamento per il mio PC Windows 10?**

La distribuzione degli aggiornamenti a Windows 11 inizierà alla fine del 2021 e continuerà nel 2022. Durante questo periodo, verranno eseguiti test e operazioni di convalida in background per il tuo PC. Scoprirai se e quando il tuo PC sarà idoneo all'interno di Windows Update. Per controllare, passa a **Impostazioni** > **Windows Update**.


**Quanto costa l'aggiornamento da Windows 10 a Windows 11?**

È gratuito. Ma solo i PC Windows 10 che eseguono la versione più recente di Windows 10 e soddisfano le specifiche hardware minime potranno essere aggiornati. Puoi verificare la disponibilità degli aggiornamenti a Windows 10 più recenti in **Impostazioni** > **Windows Update**.


**Che differenza c'è tra un aggiornamento della versione e un aggiornamento delle funzionalità?**

Un aggiornamento delle funzionalità può includere correzioni di errori e di problemi di sicurezza e l'aggiunta di nuove funzionalità a una versione esistente di Windows. Questi aggiornamenti vengono distribuiti nel corso dell'anno. L'aggiornamento della versione consiste nel cambio di versione, ad esempio, il passaggio da Windows 10 a Windows 11, o di edizione, ad esempio, da Windows Home a Windows Pro.


**Quanto durerà l'offerta di aggiornamento gratuito?**

L'offerta di aggiornamento gratuito non ha una scadenza precisa per i sistemi idonei. Tuttavia, Microsoft si riserva il diritto di terminare il supporto di tale offerta. La data di scadenza sarà almeno dopo un anno di disponibilità generale.


**È possibile continuare a usare Windows 10?**

Sì. Non è necessario eseguire l'aggiornamento a Windows 11. Continueremo a supportare Windows 10 fino al 14 ottobre 2025.

**Windows 11 occupa più spazio nel PC rispetto a Windows 10?**

No. Windows 11 e Windows 10 richiedono circa la stessa quantità di spazio su disco. Durante il processo di aggiornamento, tuttavia, è necessario spazio aggiuntivo. Questo spazio su disco aggiuntivo verrà liberato da Windows circa 10 giorni dopo il completamento dell'aggiornamento.


**Windows 11 sostituisce Windows 10?**

Windows 11 è la versione più recente di Windows. Tuttavia, continueremo a supportare Windows 10 fino al 14 ottobre 2025.


**Se eseguo l'aggiornamento a Windows 11, cosa succederà ai miei file?**

Per impostazione predefinita, tutti i file e i dati verranno trasferiti. È tuttavia consigliabile eseguire il backup dei file prima dell'installazione. Per altre informazioni sul backup dei file, vedi [Backup delle cartelle del PC su OneDrive](https://www.microsoft.com/microsoft-365/onedrive/pc-cloud-backup).


**Se Windows 11 non mi piace, posso tornare a Windows 10 dopo l'aggiornamento?**

Sì. Dopo aver installato l'aggiornamento a Windows 11, per un periodo di 10 giorni potrai tornare a Windows 10, conservando i file e i dati che hai trasferito. Trascorsi 10 giorni, per tornare a Windows 10 dovrai eseguire il backup dei tuoi dati ed eseguire un'installazione pulita.


**Quanto tempo richiede l'installazione di Windows 11?**

Il download e l'installazione di Windows 11 richiederanno molto probabilmente più tempo rispetto a un tipico aggiornamento delle funzionalità di Windows 10. Mentre è in corso il download di Windows 11 potrai usare il tuo PC, quindi potrai pianificare l'installazione in un orario in cui non prevedi di usarlo.


**Posso aggiornare il mio PC Windows 10 a Windows 11 se uso la modalità S?**

Se il PC soddisfa le [specifiche hardware minime ](https://www.microsoft.com/windows/windows-11-specifications), l'edizione Windows 10 Home in modalità S può eseguire l'aggiornamento a Windows 11 Home Edition in modalità S. Se il PC Windows 10 esegue l'edizione Pro in modalità S, per eseguire l'aggiornamento a Windows 11 Pro dovrai disattivare la modalità S. Windows 11 Pro non è disponibile in modalità S.


**Un PC molto vecchio può eseguire Windows 11?**

Puoi usare l'app [Controllo integrità PC](https://aka.ms/GetPCHealthCheckApp) per determinare se il dispositivo è idoneo per l'aggiornamento a Windows 11. Molti PC meno vecchi di quattro anni possono eseguire l'aggiornamento a Windows 11. Devono eseguire l'ultima versione di Windows 10 e soddisfare i [requisiti hardware minimi](https://www.microsoft.com/windows/windows-11-specifications).


**Dove posso trovare altre informazioni su Windows 11 per la mia azienda?**

Per altre informazioni su Windows 11 per la tua azienda, vedi [Windows 11](https://www.microsoft.com/windowsforbusiness/windows-11).