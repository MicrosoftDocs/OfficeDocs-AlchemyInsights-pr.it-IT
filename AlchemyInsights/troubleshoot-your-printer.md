---
title: Risoluzione dei problemi della stampante
ms.author: pebaum
author: pebaum
manager: mnirkhe
ms.audience: Admin
ms.topic: article
ms.service: o365-administration
ROBOTS: NOINDEX, NOFOLLOW
localization_priority: Priority
ms.collection: Adm_O365
ms.custom:
- "9001214"
- "3186"
ms.openlocfilehash: 9fd1dc7cfd9d866950a9252f760c2808dd8b5f55
ms.sourcegitcommit: c6692ce0fa1358ec3529e59ca0ecdfdea4cdc759
ms.translationtype: HT
ms.contentlocale: it-IT
ms.lasthandoff: 09/14/2020
ms.locfileid: "47689886"
---
# <a name="troubleshoot-your-printer"></a>Risoluzione dei problemi della stampante

Provare prima di tutto un **ciclo di spegnimento e riaccensione** della stampante. Procedere come segue:

1. Spegnere la stampante e scollegare il cavo di alimentazione.

2. Attendere 30 secondi.

3. Ricollegare il cavo e riaccendere la stampante.

Se il problema non è stato risolto, eseguire lo strumento di risoluzione dei problemi della stampante scegliendo **Start > Impostazioni > Aggiornamento e sicurezza > Risoluzione dei problemi**. Fare clic su **Stampante**, quindi fare clic su **Esegui lo strumento di risoluzione dei problemi**.

**Se la stampante è connessa al PC tramite una connessione di rete** (se si ha fretta, si potrebbe riuscire velocemente a far funzionare la stampante usando un cavo USB per collegarla direttamente al computer):

1. **Controllare la connessione di rete della stampante**.
    
    - Seguire le istruzioni della stampante per controllare la connessione di rete.

    - Se la stampante non è connessa a una rete, seguire le istruzioni del dispositivo per eseguire la connessione alla rete.

2. **Confronta la connessione di rete del PC con quella della stampante**.

    - Fare clic su **Start > Impostazioni > Rete e Internet**.

    - In **Stato rete** individuare il nome della rete. Deve corrispondere esattamente al nome della connessione della stampante.

    - Se queste due connessioni non sono uguali, cambiare la connessione del PC in modo che corrisponda alla rete della stampante.

Si può anche provare a **rimuovere e reinstallare la stampante di rete**:

1. **Rimuovere la stampante in Impostazioni**.

    - Fare clic su **Start > Impostazioni > Dispositivi > Stampanti e scanner**.

    - Sotto l'intestazione Stampanti e scanner selezionare la stampante in questione. Fare clic su **Rimuovi dispositivo**. Seguire le istruzioni per rimuovere completamente la stampante.

2. **Rimuovere qualsiasi software di terze parti del produttore della stampante**.

    - Fare clic su **Start Impostazioni > App**.

    - Sotto l'intestazione App e funzionalità scorrere fino a trovare l'eventuale software installato dal produttore della stampante, ad esempio HP, Canon o Epson.

    - Fare clic sul software e quindi su **Disinstalla**.

3. **Spegnere e riavviare la stampante**.

    - Spegnere la stampante e scollegare il cavo di alimentazione. Attendere 30 secondi. Ricollegare il cavo e riaccendere la stampante.

4. **Reinstallare la stampante in Impostazioni**.

    - Fare clic su **Start > Impostazioni > Dispositivi > Stampanti e scanner**.
 
    - Nella parte superiore dello schermo fare clic su **Aggiungi stampante o scanner** e seguire le istruzioni per reinstallare la stampante.
