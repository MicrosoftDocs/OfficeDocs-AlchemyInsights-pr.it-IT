---
title: Opzioni di pagamento
ms.author: cmcatee
author: cmcatee-MSFT
manager: mnirkhe
ms.audience: ITPro
ms.topic: article
ms.service: o365-administration
ROBOTS: NOINDEX, NOFOLLOW
localization_priority: Priority
ms.custom:
- "1639"
- "9000134"
ms.assetid: 352a02d7-1368-4e3f-a8cf-bac207e414b0
ms.openlocfilehash: cafaf2aa60e408c56a46aea63911b62e622c979b
ms.sourcegitcommit: c6692ce0fa1358ec3529e59ca0ecdfdea4cdc759
ms.translationtype: HT
ms.contentlocale: it-IT
ms.lasthandoff: 09/15/2020
ms.locfileid: "47768683"
---
# <a name="payment-options-for-microsoft-365-for-business-subscriptions"></a>Opzioni di pagamento per gli abbonamenti a Microsoft 365 per le aziende
  
Carta di credito, conto corrente bancario (addebito diretto) e fattura (pagamento tramite assegno o bonifico) sono tutte opzioni di pagamento per gli abbonamenti a Microsoft 365 per le aziende.
  
**Pagamento con carta di credito o conto corrente bancario**
  
Quando si sceglie il pagamento tramite carta di credito o conto corrente bancario, il giorno successivo alla data della fattura verrà automaticamente addebitato l'importo dell'abbonamento fino al termine dello stesso. È possibile [gestire le modalità di pagamento](https://docs.microsoft.com/microsoft-365/commerce/billing-and-payments/manage-payment-methods) ogni volta che è necessario. È anche possibile scegliere di [ricevere una copia dell'estratto conto come allegato di posta elettronica](https://docs.microsoft.com/microsoft-365/commerce/billing-and-payments/pay-for-your-subscription#receive-a-copy-of-your-billing-statement-in-email).
  
Se la carta di credito è stata rifiutata o ha un saldo scaduto, è possibile scegliere l'opzione **Liquidazione del saldo** nella pagina **Fatturazione** \> **[I tuoi prodotti](https://go.microsoft.com/fwlink/p/?linkid=842054)**.
  
**Pagamento tramite fattura (assegno o bonifico bancario)**
  
Se il costo dell'abbonamento è superiore a un determinato importo, che varia in base alla posizione del servizio, è possibile scegliere il pagamento tramite fattura, con assegno o bonifico bancario. Per il pagamento di fatture di importo più elevato potrebbe essere richiesta una verifica del credito. Se è necessaria una verifica del credito, questa informazione verrà comunicata al momento dell'acquisto dell'abbonamento. Se inoltre si accetta di essere contattati, si riceverà un messaggio di posta elettronica con altre informazioni sulla richiesta di approvazione del credito. Le verifiche del credito vengono in genere completate in due giorni lavorativi.
  
Se si paga l'abbonamento tramite fattura, si riceverà un messaggio di posta elettronica che indica che l'estratto conto è pronto per essere visualizzato. Questo messaggio di posta elettronica non contiene una copia dell'estratto conto. Tuttavia, è anche possibile scegliere di [ricevere una copia dell'estratto conto come allegato di posta elettronica](https://docs.microsoft.com/microsoft-365/commerce/billing-and-payments/pay-for-your-subscription#receive-a-copy-of-your-billing-statement-in-email). L'estratto conto include i dettagli sulle opzioni di pagamento. Se si immette un numero di ordine d'acquisto quando si acquista un abbonamento, il numero viene visualizzato nell'estratto conto. Per informazioni su come accedere agli estratti conto, vedere [Visualizzare l'estratto conto o la fattura](https://docs.microsoft.com/microsoft-365/commerce/billing-and-payments/view-your-bill-or-invoice).
  
**Cambiare la modalità di pagamento**
  
Se si vuole cambiare la modalità di pagamento di un abbonamento, seguire le istruzioni riportate [qui](https://docs.microsoft.com/microsoft-365/commerce/billing-and-payments/change-payment-method).
  
**Altre informazioni**
  
[Pagare l'abbonamento a Microsoft 365 per le aziende](https://docs.microsoft.com/microsoft-365/commerce/billing-and-payments/pay-for-your-subscription)